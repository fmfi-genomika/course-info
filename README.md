Stránka k predmetu 2-INF-269/15 Genomika
* [Github (private)](https://github.com/fmfi-genomika/genomika-2025)

## Obsahové prerekvizity
* Metódy v bioinformatike a Manažment dát

## Ciele predmetu

### Základné ciele
* Vystaviť vás interdisciplinárnej komunikácii a spolupráci.
* Budovať schopnosť rýchlo sa oboznámiť s podstatnými znalosťami z vám neznámej oblasti, ktorá vám umožní efektívne komunikovať s klientami a kolegami, ktorí nie sú informatici.
* Rozvíjať schopnosti tímovej spolupráce a organizácie práce.
* Vyskúšať si projekt, kde nastupujete do "rozbehnutého vlaku" (práca s existujúcim softvérom s potrebou vývoja vlastných rozšírení).

### Vedomostná náplň pre všetkých
* Zoznámiť sa s modernými biotechnológiami, ktoré sú podstatným zdrojom fenoménu "big data" a sú základom moderného medicínskeho výskumu.

### Pre vážnych záujemcov o bioinformatiku
* Vyskúšať si prácu s reálnymi biologickými dátami.
* Prísť do kontaktu s odborníkmi z prírodných vied.

## Hodnotenie
* Písomná skúška: 50% (spoločná pre biológov aj informatikov)
* Práca skupiny ako celku: 25%
* (Preukázateľný) individuálny prínos k úspešnosti projektu: 25%
* Známky A: 90+, B: 80+, C: 70+, D: 60+, E: 50+ 

## Prednášky

Spojené s predmetom N-mCBI-119/15 na Prírodovedeckej fakulte (spoločne s magisterskými študentami genetiky, molekulárnej biológie a biochémie)
* [https://moodle.uniba.sk/moodle/moodle17/course/view.php?id=1322 Moodle s materiálmi k prednáškam]
* Učebnica [https://www.amazon.de/Genomika-Jozef-Nosek/dp/1494230623/ref=tmm_pap_title_0?_encoding=UTF8&qid=&sr= čiernobiela], [https://www.amazon.de/Genomika-Jozef-Nosek/dp/1493731335 farebná], vo fakultnej knižnici na prezenčné použitie so signatúrou I-INF-N-20

Prednášajúci:
 * [Peter Baráth](https://www.sav.sk/?lang=sk&doc=user-org-user&user_no=10065)  (Chemický ústav SAV) 
 * [Broňa Brejová](https://compbio.fmph.uniba.sk/~bbrejova/) (Katedra informatiky FMFI)
 * [Jaroslav Budiš](https://geneton.sk/tim/budis/) (Vedecký park UK)
 * [Richard Kollár](https://sluzby.fmph.uniba.sk/ludia/kollar53) (Katedra aplikovanej matematiky a štatistiky FMFI)
 * [Martin Lukačišin](https://orcid.org/0000-0001-6549-4177) (Katedra genetiky PriFUK)
 * [Martina Neboháčová](http://biochemici.sk/index.php/about/employees/24-nebohacovamartina) (Katedra biochémie PriFUK)
 * [Jozef Nosek](http://www.biocenter.sk/jn.html) (Katedra biochémie PriFUK) 
 * [Ivan Valent](https://www.researchgate.net/profile/Ivan_Valent) (Katedra fyzikálnej a teoretickej chémie PriFUK)
 * [Tomáš Vinař](https://compbio.fmph.uniba.sk/~tvinar/) (Katedra aplikovanej informatiky FMFI)

## Čo si máte odniesť z prednášky?
* Pochopiť podstatné myšlienky prezentácie / textu (o akej technológii sa bavíme, aký typ dát tam vystupuje, akým spôsobom ich získavame, aký je princíp fungovania)?
* Nie je podstatné (ani možné) na 100% ovládať terminológiu
  * využívajte znalosti získané v MBI! (je dobré si pred prednáškou zopakovať relevantnú časť)
  * treba sa preniesť nad fakt, že nie každému slovu budete rozumieť
  * je ok sa na pár minút stratiť v detailoch (ale nie je ok sa stratiť na 70% prednášky)
  * treba sa priebežne pýtať rozumné otázky smerujúce k vyjasneniu podstatných vecí
  * (tréning k interdisciplinárnej komunikácii ide oboma smermi ;))
  * Don't panic! Časť prednášok je v knihe, prezentácie sú na Moodli
* Tréning v schopnosti rozlíšiť podstatné od nepodstatného (veľmi dôležitý do budúcnosti)
* V prípade veľkých problémov sa môžeme dohodnúť na konzultáciách ku konkrétnym otázkam

## Cvičenia
* Cvičiaci [Broňa Brejová](http://compbio.fmph.uniba.sk/~bbrejova/)  a [Tomáš Vinař](http://compbio.fmph.uniba.sk/~tvinar/)
* Spracovanie biologických dát, ich vizualizácia na báze softvéru [UCSC genome browser](http://genome-euro.ucsc.edu/). 
* Ak budú výsledky dobré, reálna šanca na využitie na Prírodovedeckej fakulte UK, prípadne aj v medzinárodnej komunite!
* Väčšinu práce budeme robiť v čase cvičení 2 vyučovacie hodiny týždenne kvôli ľahšej koordinácii. Prípadné neprítomnosti si bude treba nahradiť intenzívnejšou prácou doma.

## Je toto reálny model niečoho s čím sa môžem stretnúť v praxi?
* Vo väčšine firiem nastupujete do rozbehnutého projektu.
* Nie je neobvyklé, že skupina ľudí odíde a zanechá po sebe nesúrodú dokumentáciu a rozrobenú prácu, na ktorej vy musíte pokračovať.
* Nie príliš schopný manažér.
* Firmy so stabilným produktom používajú zabehnuté technológie (z vášho pohľadu legacy postupy s prvkami zastaralých programovacích jazykov); nie je finančne ani časovo možné neustále refaktorovať na nové platformy
* V tomto projekte: genome browser v C/C++, Perl; databáza MySQL - jadro podporného softvéru vyvinuté na prelome tisícročí
* Ťažiskom projektu je vyhľadávanie, spracovanie a porozumenie dátam
* Vývoj softvéru je pomocný prvok s dôrazom na dosiahnutie konkrétneho cieľa; kľúčová je reprodukovateľnosť, vítaná je znovupoužiteľnost v iných kontextoch

## Typický priebeh cvičenia
Budeme podľa potreby striedať nasledujúce aktivity
* Krátke prezentácie členov tímu o postupe / dosiahnutí cieľov (vrátane prezentácie informácií, ktoré by mohli byť užitočné kolegom pri ich práci ale aj vysvetlenie významu spracovaných dát)
* Diskusia k aktuálnym problémom, brain storming ohľadom riešenia aktuálnych problémov
* Rozdelenie práce na nových cieľoch
* Individuálna alebo skupinová práca, cvičiaci pomôžu riešiť technické problémy / zodpovedať otázky.
* Môžeme sa porozprávať aj o terminológii potrebnej k ďalšej prednáške

## Koordinácia v rámci skupiny a s cvičiacimi

Github na tento rok: <https://github.com/fmfi-genomika/genomika-2025>

Informácie by mali byť v **privátnom repozitári** na githube
* Mala by existovať **prehľadná dokumentácia** k všetkému, čo ste robili (wiki alebo md súbory vhodne organizované)
  * Celkový komentár, o čo v danej úlohe ide
  * Kde ste stiahli dáta, ako ste ich spracovali (ideálne postupnosť všetkých relevantných príkazov), poznámky k problematickým krokom
  * Ak výsledky ste dostali, vrátane tabuliek a grafov, ich interpretácia
  * V angličtine, ale stačia stručné poznámky
* V repozitári by mal byť archív **zdrojových kódov** všetkých programov, ktorý ste pre predmet napísali alebo modifikovali
* Spracovávané dáta by mali byť na serveri genomika v adresári `/projects/genomika-2025`, veľké nepotrebné medzivýsledky a nepodarené pokusy mažte
  * Veľké súbory nedávajte na github
* Malo by byť tiež jasné, kto pracuje na akej úlohe, aké úlohy sú ešte nepriradené, aké veci treba ešte dorobiť, čo už je hotové a pod.
  * Tiež ako md súbor alebo ako Gihub issues alebo Github projects
* Zaveďte vhodnú organizáciu súborov na serveri a v githube

Každý študent si vytvorí Google doc, do ktorého si bude písať '''denník''' a nazdieľa cvičiacim
* Stručný heslovitý prehľad, na čom ste pracovali v jednotlivých týždňoch semestra, čo sa podarilo a čo zatiaľ nie, prípadne väčšie prekážky, ktoré bolo treba pritom riešiť
* Použitie pri hodnotení

Ukážky z minulých rokov:
* Zdrojový kód na Githube <https://github.com/fmfi-genomika/genomikaMalGlo>
* Dokumentácia ako wiki na Githube <https://github.com/fmfi-genomika/genomikaMalGlo/wiki>
* Organizácia úloh ako Project na GitHube <https://github.com/fmfi-genomika/genomikaMalGlo/projects/1>

## Neverejné dáta
* Budeme pracovať aj so zatiaľ nezverejnenými dátami vyprodukovanými na PriFUK v spolupráci so zahraničím.
* Tieto dáta ani výsledky z nich získané nikde '''nezverejňujte'''.

## Ǔlohy pre vás
* Založiť denník
* Vyplniť dotazník: <https://forms.gle/tKd5XKvCc3p8VVXw6>
* Prijať pozvánku za člena Github projektu
* Skúsiť sa prihlásiť na server 
* Rozmyslíme a dohodneme si spôsob organizácie a koordinácie v rámci skupiny, začnete pracovať
* Pre ďalšiu prednášku je vhodné si z MBI zopakovať úvod do biológie pre informatikov (cvičenie) a prednášku o sekvenovaní a zostavovaní genómov
